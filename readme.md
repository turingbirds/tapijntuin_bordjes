# Bordjes voor de Tapijntuin

Het doel was om natuurvriendelijke naambordjes te ontwikkelen voor de [Tapijntuin in Maastricht](https://tapijntuin.nl/). De naambordjes zijn er om de bedden te kunnen nummeren en zodat bezoekers kunnen lezen welke soorten er zoal groeien.

Het idee was om houten bordjes te graveren met een lasergraveermachine. Hierbij wordt geen afval gecreëerd. Het hout is massief (zonder lijm of andere toevoegingen) en het stokje wordt ook simpelweg geklemd, zonder lijm te hoeven gebruiken.

Hoewel de bordjes misschien niet zo lang meegaan als plastic bordjes, zijn ze volledig circulair doordat ze simpelweg op de composthoop kunnen als ze te verweerd zijn om nog goed te kunnen lezen.

![foto van het houdertje](https://github.com/turingbirds/tapijntuin_bordjes/blob/main/fig/20240519_180241.JPG?raw=true)
![foto van het houdertje](https://github.com/turingbirds/tapijntuin_bordjes/blob/main/fig/20240519_180243.JPG?raw=true)
![foto van het houdertje](https://github.com/turingbirds/tapijntuin_bordjes/blob/main/fig/20240519_180245.JPG?raw=true)
![foto van het houdertje](https://github.com/turingbirds/tapijntuin_bordjes/blob/main/fig/20240519_180237.JPG?raw=true)


## Budget

Prijzen zijn inclusief BTW en exclusief verzendkosten.

| Item                                                         | Te krijgen bij   | Prijs per bordje |
|:-------------------------------------------------------------|:----------------:|:-----------------|
| Ronde stok beuken d=12 mm, lengte 50 cm                      | Hornbach         | € 0,59           |
| <s>Schaaflat vuren d=18mm, b=117mm, l=210cm (28 bordjes)</s> | Praxis           | <s>€ 0,36</s>    |
| Schaaflat movingui d=18mm, b=115mm, l=90cm (11 bordjes)      | Masave.nl        | € 2,20           |
| gebruik lasergraveermachine, 1u à €19,05 (11 bordjes)        | Qeske Maastricht | € 1,73           |
| teakolie (optioneel)                                         |                  | €    ?           |
|                                                              |                  |                  |
|                                                              | **Totaal:**      | € 4,52           |


## Graveren van verschillende houtsoorten

Vuren is goedkoop, maar erg zacht hout en het contrast viel een beetje tegen. Voor de uiteindelijke bordjes is movingui gebruikt.

### Movingui (links) + Vuren (rechts)

![foto movingui + vuren](https://github.com/turingbirds/tapijntuin_bordjes/blob/main/fig/20240517_201856.JPG?raw=true)


### Padauk (links: na; rechts: voor blootstelling aan zonlicht)

![foto padauk](https://github.com/turingbirds/tapijntuin_bordjes/blob/main/fig/20240517_201808.JPG?raw=true)


## Nabewerking

### Schuren

Het laseren zorgt ervoor dat er wat hars en rookaanslag ontstaat rondom waar gegraveerd is. Dit valt makkelijk weg te halen door eventjes licht op te schuren met 180 korrel schuurpapier.

![voor en na het schuren](https://github.com/turingbirds/tapijntuin_bordjes/blob/main/fig/20240713_142344.JPG?raw=true)

Vóór het schuren (rechts). Na het schuren (links).

Na het uitsnijden van de bordjes middels de afkortzaag, komt de bandschuurmachine erg van pas om snel de ronde hoekjes te maken, en spliters en ruwe randen eraf te halen.


### Nabehandeling met olie

Het idee van het aanbrengen van olie is om het hout te beschermen tegen weersinvloeden, vooral regen. Let op: veel olieën, zoals bijvoorbeeld "gekookte lijnolie", bevatten additieven die in de regel giftig zijn.

- Lijnolie (resultaat is vrij aan de gele kant)
- Teakolie (deze methode is uiteindelijk gebruikt, middels het aanbrengen van één laag)
- Vaseline (nog niet geprobeerd)


### Montage van het stokje

Het hout is 15 mm dik. Op een hoek van 45° kan tot ongeveer 20 mm ingeboord worden.

![foto van het houdertje](https://github.com/turingbirds/tapijntuin_bordjes/blob/main/fig/20240517_201923.JPG?raw=true)

![foto van het houdertje](https://github.com/turingbirds/tapijntuin_bordjes/blob/main/fig/20240519_180025.JPG?raw=true)

Om de boor te centreren, boor eerst op 90 voor met een diepte van 1 cm. Plaats het bordje dan op het jig om nog eens 1 cm diep in te boren.

![foto van het houdertje](https://github.com/turingbirds/tapijntuin_bordjes/blob/main/fig/20240519_181650.JPG?raw=true)

![foto van het meten van de boordiepte](https://github.com/turingbirds/tapijntuin_bordjes/blob/main/fig/20240519_173911.JPG?raw=true)

Het stokje heeft een diameter van 12 mm. Snij het stokje met een stanleymesje een beetje taps toe om het dan in het boorgat achterin het bordje te wurmen. Met wat duwen en draaien zit het al snel vrij solide vast.


## Tijdverloop

Impressie van het vuren bordje na 10 maanden (augustus tot juni) buiten te hebben gestaan:

![foto van het verweerde bordje](https://github.com/turingbirds/tapijntuin_bordjes/blob/main/fig/20240522_140526.JPG?raw=true)


## Ontwerp

- Ontwerp de bordjes in Inkscape (versie ten minste 1.3.2). De bordjes zijn net iets minder dan 11.5 cm breed (wat een standaardmaat is). Zorg ervoor dat de ruimte tussen de bordjes overeenkomt met de dikte van het zaagblad plus marge (in het geval mijn afkortzaag was die 2.2 mm; ik heb 3.2 mm als afstand gekozen). Het aanbrengen van wat hulplijntjes, bijvoorbeeld halverwege precies tussen twee bordjes is, is erg fijn bij het nabewerken.
- Voor alle tekstobjecten: convert to path.
- Sla het ontwerp op als SVG.
- Sla op als kopie in DXF ("DXF R14") formaat.
- Open RDWorksV8.
- File -> Import; selecteer de DXF.
- Check dat de lagen (kleuren) kloppen. Check de parameters (snelheid en power) voor de gekozen kleuren. De modus moet zijn: "scan" om op te vullen, "cut" voor alleen de outline.
- Voor het instellen van de X-swing of Y-swing: dubbelklik op de kleur bovenin rechts, kies dan onder "Scan mode". Vink "Independent output" uit.


## Dankbetuigingen

Met dank aan de [Tapijntuin](https://tapijntuin.nl/), haar hardwerkende bestuur en alle vrijwilligers!

![foto van het meten van de boordiepte](https://github.com/turingbirds/tapijntuin_bordjes/blob/main/fig/TT_sponsoren-3275316257.jpg?raw=true)


## Licentie

[Open-source hardware](https://www.oshwa.org/) is hardware waarvan het ontwerp publiekelijk beschikbaar is, zodat iedereen het kan bestuderen, modificeren, bouwen en verkopen, onderhevig aan de *CERN Open Hardware Licence Version 2 - Weakly Reciprocal,* waarvan een (Engelstalige) kopie beschikbaar is op dit repository op [cern_ohl_w_v2.txt](https://github.com/turingbirds/tapijntuin_bordjes/blob/main/cern_ohl_w_v2.txt>).
